467
rituale Dioecesium bonum procurandum, earumque
mala avertenda Pastorum oculi magnam vim habere
soleant , iccirco , dilecte Fili Noster ac venerabiles
FratreS, ne omittatis vestras Dioeceses accurate in-
visere et Cleri populique mores sedulo agnoscere ,
atque omni diligentia et studio quae corrigenda sunt
emendare et convellere, et flagitia, si quae sint,
eliminare pravasque amputare consuetudines , pec-
candique occasiones tollere, et ubique locorum chri-
stianam institutionem, et sacramentorum usum, quo
nihil christiano populo est salubrius, promovere, et
dierum festorum cultum, ac templorum reverentiam
inculcare, et Clerum ad propria officia sedulo obeunda
excitare, et populum ad omnes christianas exercendas
virtutes inflammare. Atque episcopali, uti par est, for-
titudine, iis omnibus resistite quae contra Ecclesiam,
eiusque veneranda iura et leges istic impune patran-
tur. Etenim haud ignoratis, debitam civili potestati
obedientiam praestari oportere in iis tantum omni-
bus, quae Dei, eiusque Sanctae Ecclesiae legibus
minime adversantur. Nihil praetermittite , Dilecto
Fili Noster ac venerabiles Fratres , quod ad mini-

sterium vestrum diligenter implendum quovis modo
pertinet, ne quando gravissimis illis verbis Vos Do-

minus exprobret « quod infirmum fuit non eon-
κ solidastis, quod aegrotum non sanastis‚. quod con-
» fractum non alligastis, et quod abiectum est non·
» reduxistis, et quod perierat non quaesistis » (1).
Quocirca omni virtute et constantia exerite gladium
spiritus, quod est verbum Dei, praedicate, ut in

(1) Ezech. c. XXXIV v. 4.

 

