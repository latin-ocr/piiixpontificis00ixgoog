¹82

excipere, qui religionis studio impulsi velint in Pon-
tificiis copiis militare, et ad Ecclesiae defensionem
concurrere. Atque hic animadvertendum existima·-
mus, huiusmodi catholicorum exterorum concursum
fuisse praesertim excitatum illorum improbitate, qui
civilem huius Sanctae Sedis principatum aggressi sunt.
Nemo enim ignorat qua indignatione, et quo luctu
universus catholicus orbis fuerit commotus ubi no-
vit tam impiam, tamque iniustam civili huius Apo-
stolicae Sedis dominio aggressionem fuisse illatam. Ex
quo porro factum est, ut quamplurimi ex variis chri-
stiani orbis regionibus fideles sua sponte et summa
alacritate ad Pontificiam Nostram ditionem convola-
verint, suumque nomen Nostrae militiae dederint ‚
quo Nostra, huius Sanctae Sedis, et Ecclesiae iura
strenue defenderent. Singulari autem malignitate
Subalpinum Gubernium Nostris militibus mercenarii
notam per summam calumniam inurere minime ve·
retur, cum non pauci ex indigenis exterisque No·
stris militibus nobili genere nati, et illustrium fa·—
miliarum nomine conspicui, ac religionis amore unice

, excitati, sine ullo emolumento in Nostris copiis mi-

litare voluerint, Neque latet Subalpinum Gubernium
qua flde et integritate Noster exercitus praestet, cum
eidem Gubernio perspectum sit, irritas fuisse om-
nes dolosas artes adhibitas ut Nostri milites corrum-
perentur. Nihil vero est cur immoremur in refellenda
feritatis accusatione Nostris copiis improbe illata ‚
cum nullum plane argumentum obtrectatores valeant
adducere3 quin potius huiusmodi criminatio in ipsos
iure converti possit, quemadmodum vulgatae Subal-

 

