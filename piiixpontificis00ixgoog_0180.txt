168

ductus, et Forocomeliensis Antistes suis in aedibus
militari custodia detentus, ac Ferrariensium Archio—
piscopus variis modis exagitatus.

Nota vero sunt gravissima damna, quae in Si·-
cilia perditorum hominum opera, legitimi Principis
regno perturbato , religio , eiusque ministri nuper
perpessi sunt. Etenim inter alia duo Religiosi Or-
dines de re christiana optime meriti fuere sublati,
eorumque Alumni exulare coacti. Ac vel maxime
dolendum , venerabiles Fratres ‚ quod ihi nonnulli
ex Clero reperti fuerint, qui nescientes Dominum,
neque officium sacerdotum ad populum, minime eru-
buerunt cum summo honorum omnium scandalo et
fremitu suam operam Ecclesiae et omnis iustitiae ini-
micis praestare, illisque favere. ln usurpatis autem
Nostris provinciis plures Dioeceses cum maximo fide-
lium discrimine sunt suis orbatae past oribus, cnm
hi, ob adiectas ab illegitima potestate conditioneS,
illas attingere minime possint. Atque id inter alia
manifestissime ostendit quo potissimum ii homines
spectent , qui nequissimis et sacrilegis ausibus ci·-
vilem Romani Pontificis, et huius Apostolicae Sedis
principatum usurpare ac diruere exoptant ‚ ut sci-
licet civili eiusdem Pontificis et Sedis potestate et
nmiestate depressa et eversa, catholicam Ecclesiam
facilius oppugnare queant. Omittimus vero tot alia
id genus ausa recensere, quibus Ecclesiam, sacrosque
Ministros isti homines tantopere affligunt, divexant,
dum perfida sane nequitia omnium libertatem do-
losis fraudulentisque modis ubique praedicare et ex·-
tollere non cessant.

Quae quidem omnia gravia facinora cum summa

 

