56
de Mocoa, vel Coqueta nuncupatum, ita ut insimul
adempta atque dismembrata sint* quotquot per ea(
loca comperiuntur consita oppida ‚ vel etiam civi-
tates pagi‚ rura, paroeciae, una videlicet cum omni-
bus et singulis quibusque ecclesiis, oratoriis, bene-
fleiis ecclesiasticis, piisque institutis, et consuetis qui-
busque accessoriis, itemque omnihus et singulis utri-
usque sexus incolis, dummodo alioquin non fuerint
peculiari modo exempti. ,

Quoniam vero civicum sancti loannis Baptistae
oppidum, vulgo Pasto, prae ceteris circumsitis per-
hibeatur potioribus quidem praerogativis, et ad rem
opportunioribus excellere adminiculis ‚ illud ad ci-
vitatis etiam cathedralis fastigium attollimus, eoque
. digniori titulo augeri mandamus, omnibus et singu-
lis honoribus, juribus, gratiis, privilegiis, favoribus at-
que indultis fruiturum , quibus modo ceterae epi-
scopali residentia civitates exornatae in ea Reipubli-
cae Neogranatensis ditione ordinario jure gaudent
atque fruuntur. Ad cathedralis quoque fastigium at-
que honorem evehimus illam parochialem et matri-
cem ecclesiam, quae inter alias ibi eminet tum ae-
dificii amplitudine et soliditate, tum sacra supellectili
ad pontificalia quoque peragenda, primaevam ser-
vaturam sui tituli invocationem, atque adeo paro-
chialitatem cum eadem animarum cura, quae pror-
sus ut antea ibi pergat navari.

lllic igitur erigatur perpetuoque constituatur Se-
des, Cathedra et Dignitas Episcopalis pro uno posthac
Episcopo Pastopolitano nuncupando, qui eidem Ca·-
thedrali Ecclesiae, ‘Civitati ac Dioecesi, adeoque uni-
verso illius Clero et populo in Domino praesit ,

 

 

 

