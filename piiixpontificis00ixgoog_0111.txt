101
agatur de catholica veritate diviuitus revelata, quam

omnes catholicae Ecclesiae filii firmiter profiteri ,
ac servare tenentur. Quare iis omnibus, qui huius-
modi difficultates Vobis forsitan afferre voluerint pro
episcopali vestra sollicitudine, zelo, ac scientia catho-
licae Ecclesiae >de hac re doctrinam clare aperteque

, exponite, explicate, inculcate , ac simul ostendite ‚

difficultates ipsas nullo modo contra catholicam hanc
veritatem admitti, et opponi unquam posse. Insuper
in illorum memoriam sedulo revocate, eorum maiores
cum huius Romanae Ecclesiae unionem sincere am-
plexi sunt, non solum 'admisisse quatuor notissima
puncta in Concilio Florentino definita, verum etiam
declaravisse‚ se admittere, profiteri, ac credere quae
eadem Romana Catholica Ecclesia admittit, profite-
tur et credit. Nec cessetis unquam, Venerabiles Fra-
treS, omni studio ecclesiasticos vestrarum Dioecesium
homines, ac praesertim Parochos monere et exhorta·-
ri, ut hanc catholicae Ecclesiae de matrimonio doctri-
nam fidelibus assidue diligenterque explicent , evol-‘-
vant, et in illorum animis alte defigant.Atque eorum-
dem ecclesiasticorum hominum zelum magis in dies
excitate , inflammate ‚ ut propriae vocationis sem-
per memores, atque rationi, exhortationi, doctrinae-
que instantes virtutum omnium exempla christiano
populo praebeant, proprii ministerii munia naviter ,
scienter,sancteque obeant, et maiore usque alacritate,
atque industria christianam plebem sanctissimis divi·-
nae nostrae religionis praeceptionibus imbuant, erudi-
ant, atque in sanctam catholicam unionem servandam,
promovendam, et sempiternam hominum salutem pro-
curandam totis viribus sub vestro ductu incumbant.

