1 66

auctoritati, catholicae Ecclesiae, eiusque sacris mini·
striS, rebus ac iuribus quotidie illata sunt et inferun-
tur. In variis enim Italiae regionibus Subalpinae di-
tioni iniuste subiectis publicae institutae sunt scholae,
in quibus cum maximo animarum detrimento erronea
quaevis, falsa ac depravata doctrina catholicae Eccle—
siae omnino adversa palam publiceque traditur, et ipsa
oppugnatur Ecclesia. Omnes autem norunt innumera
fere opuscula, ephemerides et scripta tum in ltalia,
tum alibi ex satanae officinis ad· exitium et perniciem
emissa, ac turpissimis, abominandisque imaginibus e-
dita, quibus implacabiles isti religionis· hostes, ac pe-
ritissimi scelerum et fraudum artifices sacrosancta
ipsius religionis mysteria, praecepta, ac veneranda Ec-
clesiae instituta,eiusque leges ac censuras contemnere,
irridere, omniumque animos corrumpere, et a cultu
catholico avellere, ac dissolutam vivendi licentiam, et
abnormem usquequaque impietatem fovere, inducere,
ac sacros· Ministros, et Christi hic in terris vicarium
omnibus iniuriis , calumniis , conviciisque proscin-
dere, et legitimae cuiusque potestatis imperium labe-
factare, ac tum Ecclesiae, tum civilis societatis exci-
dium procurare adnituntur.

Atque hi lucis et veritatis osores minime dubi-
tant violentas, sacrilegasque eorum manus sacris Ec-
clesiae Ministris et patrimonio injicere. Postquam
enim Subalpinum Gubernium Parmensis et Placen-
tini Ducatus dominium usurpavit, die decimanona
proximi mensis Aprilis Monachus Ordinis S. Benedi-
cti in Parmensi S. loannis Evangelistae Coenobio
commorantes inique expulit, omniaque illorum bona
¹sibi vindicavit. Decreto autem die decima praeteriti

 

