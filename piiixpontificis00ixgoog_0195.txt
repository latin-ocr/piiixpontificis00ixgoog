183
pini exercitus Ducum truculentae proclamationes ma-
nifestissime ostendunt.

Hic autem animadvertere praestat , Nostro Gu-
bernio minime suspicandum fuisse de huiusmodi ho-
stili invasione, cum ipsi asseveratum esset Subalpi-
nas copias prope territorium Nostrum accessisse ‚
non quidem invadendi animo , immo vero ut inde
perturbatorum turmas arcerent. Hinc summus N os-
trarum copiarum Dux ne cogitare quidem poterat,
sibi cum Subalpino exercitu esse pugnandum. Ve-
rum ubi, rebus praeter omnem expectationem per-
peram immutatis, agnovit hostilem irruptionem ab
illo exercitu factam qui sane pugnantium numero
armorumque vi maxime praevalebat, providum su·-
scepit consilium se Anconam utpote arce munitam
recipiendi, ne Nostri milites tam facili mortis pe-
riculo exponerentur. Cum autem ingruentibus hos-
tium copiis in itinere interciperetur, manus conse-
rere coactus est , ut sibi militibusque suis viam
aperiret.

Ceterum dum meritas debitasque· laudes tribui-
mus commemorato Nostrarum copiarum Duei ‚ ac
illarum ductoribus et militibus, qui inexpectata ho-
stili irruptione lacessiti pro Dei , Ecclesiae , huius
Apostolicae Sedis, ac iustitiae causa fortiter, viribus
lieet longe imparibus, dimicarunt, vix lacrimas con·-
tinere possumus noscentes quot strenui milites, ac
lectissimi praesertim juvenes in hae iniusta et cru-
deli invasione occubuerint, qui religioso sane nobi-
lique animo ad civilem Romanae Ecclesiae princi·-
patum tuendum advolarunt. Nos insuper summo-
pere commovet luctus, qui in illorum familias re-

