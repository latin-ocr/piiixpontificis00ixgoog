283
tia, omniumque vitiorum et errorum impunitas ma·-

iorem in modum fovetur ‚ propagatur , ac promo-
vetur. Nemo vero non videt quam luctuosa omnium
calamitatum, scelerum, et exitiorum series ex hoc
tanto impiae rebellionis incendio in miseram prae-
sertim Italiam redundaverit. Etenim, ,ut Prophetae
verbis utamur, « maledictum, et mendacium, et ho·-
» micidium‚ et furtum, et adulterium inundaverunt,
n et sanquis sanquinem tetiqit >v (1). Horret quidem
refugitque dolore animus, et commemorare reformi-
dat, plura in Neapolitano Regno oppida incensa et
solo aequata, et innumerabiles prope, integerrimos-
que Sacerdotes Religiososque viros, et cuiusque ae-
tatis, sexus et conditionis civeS, ac vel ipsos aegro-
, tantas indignissimis contumeliis affectos, et, indicta
etiam causa, aut in carcerem detrusos, aut crude-
lissime necatos. Ecquis non acerbissimo conficietur
moerore videns, a furentibus rebellionis hominibus
nullam sacris Ministris, nullam Episcopali, et Car-
dinalitiae dignitati, nullam Nobis, et huie Apostoli-
cae Sedi , nullam sacris templis et rebus , nullam
iustitiae, nullam humanitati reverentiam haberi, sed
omnia excidiis et vastationibus compleri Ῥ Haec au-
tem ab iis patrantur, qui minime erubescunt summa
impudentia asserere, se velle Ecclesiae libertatem
dare, et moralem sensum Italia'e restituere. Neque
illos pudet a Romano Pontifice postulare, ut iniu-
stis eorum desideriis annuere velit, ne maiora in Ec·-
clesiam damna redundent. .
Atque illud quoque vel maxime dolendum, Ve-

(1) oseas cap. 4. v. 2.

