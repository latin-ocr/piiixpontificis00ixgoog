679

moderanda. Persuasissimum autem Nobis est, Vos,
Venerabiles Fratres, pro spectata vestra religione ‚
et episcopali zelo naviter esse, defensuros alia Ec-
clesiae iura, quae nondum in Bavaria plene sunt
recognita, et pro quibus Bavariae Sacrorum Anti-
stites in Frisingensi praecipue conventu suas pro-
testationes emittere sliaud omiserunt. Ac propterea
summopere probamus consilium a Vobis susceptum
habendi quotannis inter Vos congressus. Id vero
nullo modo impedire debet, quominus, venerabiles
Fratres, omnia conemini, ut quamprimum , veluti
Nostris in votis est, Provinciales Synodos ex Sa-
crorum Canonum praescripto concelebrare possitis ,
quemadmodum alii in germania Sacrorum Antisti-
tes in suis ecclesiasticis provinciis cum summo
animi Nostri gaudio ‚ et suorum fidelium utilitate
egerunt. Nihil certe Nobis gratius erit quam in hac
re omnem Vobis opem auxiliumque ferre. Denique
pro certo habeatis velimuS, peculiarem esse ‚ qua
Vos prosequimur, benevolentiam. Cuius quoque cer·
tissimum pignus accipite Apostolicam Benedictio-
nem, quam ex intimo corde profectam Vobis ipsis,
Venerabiles F ratres, cunctisque Clericis, Laicisque
Fidelibus‚ cuiusque Vestrum curae commissis pe-
ramanter impertimus.

Datum ex Arce Gandulphi die 18 augusti anno ¹864,

Pontificatus Nostri anno decimonono.

