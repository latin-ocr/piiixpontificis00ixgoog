436

sancta vocatione 'immobiles permaneant, et alacriori
usque pede incedant per semitas Domini, atque in·-
stent viam, quae ducit ad vitam. Ac pro egregia
vestra religione nunquam desinite omnia conari, ut
in omni bonitate, patientia, doctrina, mansuetudine,
lenitate miseros errantes Christo lucrifacere, atque
ad unicum eius ovile reducere, et in spem aeter-
nae haereditatis restituere possitis. Inter angustias
vero et difficultateS, quae hisce potissimum asper-
rimis temporibus ah episcopali vestro munere abesse

· non possunt, confidite in gratia Domini Nostri lesu

Christi prae oculis habentes, quod qui ad iustitiam
erudiunt multos fulgebunt quasi stellae in perpe-
tuas aeternitates. Denique, Venerabiles Fratres, pro
certo habeatis velimuS, praecipuam esse, qua Vos
in Domino prosequimur, benevolentiam. Atque in-
terim haud omittimus in omni oratione et obsecra-
tione cum gratiarum actione a Deo Optimo Maximo
humiliter enixeque petere, ut uberrima quaeque
suae honitatis dona super Vos propitius semper
effundat, quae in dilectas quoque oves vigilantiae
vestrae commissas copiose descendant. Atque ho·-
rum auspicem, et propensissimae Nostrae in Vos
voluntatis pignus Apostolicam Benedictionem ex in-
timo corde profectam Vobis ipsis, venerabiles Fra-
tres, cunctisque clericis, laicisque fidelibus cuiusque
Vestrum curae concreditis peramanter impertimus.

Datum Romae apud S. Petrum die 8 Aprilis
anno ¹862.

Pontificatus Nostri Anno decimosexto.

