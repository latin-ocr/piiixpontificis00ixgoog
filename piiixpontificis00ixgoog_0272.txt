258

Atqui in ea calamitate non despondit animum loan-
neS, verum in illa perferenda miram exhibuit firmi-
tatem ac patientiam , ex eo quod praeclare sihi
actum duceret, si quidlibet acerbitatis pro Christi no-
mine· pateretur. Tandem sedato turbine exceptus he-
nigne est a Gregorio Xlll summo Pontifice, ab eo-
que institutae Congu-egationis confirmationem impe-
travit3 ac ‚licet in illa regenda atque am pliflcanda
multis esset curis districtus, alios tamen ex aliis la-
bores excipere pro Dei gloria non recusavit. Etenim
quum explorata esset, et cognita ipsius in suscipien-
dis arduis etiam negotiis alacritas , in tractandis ,
conficiendisque dexteritas, nedum ab Episcopis adhi-
bitus est ad relevandas componendasque Ecclesiae
suae res, verum Summi etiam Pontificis auctoritate
vocatus ad dirimendam difficillimi generis quaestio-
nem Nolanum inter Episcopum ac Procerem Neapo—
' manum, necnon ad quasdam religiosas familias re-
formandas nullis neque curis neque molestiis peri-
culisque deterritus est, quin commisso sibi gravis-
simo muneri cumulate satisfaceret. Dolens rudes
. agrestesque homines in rerum omnium ignoratione
versari, quae ad animarum salutem necessaria sunt,
peculiarem in patria sua sodalitatem instituit, quae eo
curas intenderet, ut fidei praeceptis populum erudi-
ret. Graviter porro angebatur secum animo repu-
tans tam multas gentes remotis in regionibus Evan-
gelii luce carentes sedere in tenebris atque umbra
mortis3 quapropter inflammabatur desiderio in illas
oras demigrandi, ut verae religionis ibi lumen effun-
deret veramque fldem suo sanguine confirmaret. Ve-
rumtamen quum a S. Philippo Nerio intellexisset, se

