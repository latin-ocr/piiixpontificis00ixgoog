678

severior-umque disciplinarum scholas. Etenim pro
vestra sapientia optime nostis , ex eisdem scholis
ab Ecclesiae doctrina, auctoritate, et vigilantia amo-
tis graviora oriri damna et mala, quandoquidem er-
roribus falsisque doctrinis ii praesertim honestioris
classis homines inficiuntur qui ad publiea guban-nii
munera obeunda destinantur, quique ad communem
civilis societatis spiritum formandum tantopere va·
lere solent. Atque hic, Venerabiles Fratres, a Vobis
exposcimus, ut prae oculis hahere velitis quae Nos
isti Venerabili Fratri Gregorio Archiepiscopo Mo·-
nacensi per Nostram Epistulam die 21 Decembris
anno superiore significavimus de philosophicis ac
theologicis disciplinis tradendis, ac Vos impensis-
sime hortamur‚ ut vestras omnes curas cogitatio-
nesque in accuratam Cleri institutionem educatio-
nemque quotidie magis promovendam indesinenter
conseratis, nihilque intentatum relinquatis, ut ve—
ster Clerus plenam illam, solidamque habeat insti-
tutionem, quae ex puris incontaminatisque fontibus
hausta, et communi Catholicae Ecclesiae docendi
ratione innixa illa omnia removeat pericula, quihus
nova hodierna docendi systemata super scientiae
libertatem vel potius licentiam fundata , ac tan·
tepere iactata sunt necessario· obnoxia. Quamob-
rem vel-maxime optamus ‚ Venerabiles Fratres,
ut memoria repetere, et exsequi velitis ea omnia,
quae iam alias vel omnibus,vel singulis vestri Episco-
palis Ordinis significavimus vehementerque commen—
davimus quoad clericorum Seminaria ex providen-
tissimis Concilii Tridentini praescriptis erigenda et

