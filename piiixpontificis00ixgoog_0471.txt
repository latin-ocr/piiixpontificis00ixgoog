461
Antequam vero dicendi finem faciamus Nobis
temperare non possumus, quin iterum testemur et
confirmemus, summa Nos uti consolatione, dum
iucundissimo Vestrum omnium conspectu fruimur,
Venerabiles Fratres, qui tanta fide, pietate et ob—
servantia Nobis et huic Petri Cathedrae firmiter' ob-
stricti, ac ministerium Vestrum implentes maiorem
Dei gloriam, et animarum salutem omni studio pro-
curare gloriamini, quique concordissimis animis, at-
que admirabili sane cura et amore una cum aliis
Venerabilibus Fratribus totius catholici orbis Epi-
scopis et fidelibus Vestrae et illorum curae com-
missis gravissimas Nostras angustias et‘ acerbitates
modis omnibus lenire et sublevare non desinitis.
Quocirca hac etiam occasione amantissimi aeque
ac gratissimi animi Nostri sensus erga Vos, et alios
omnes Venerabiles Fratres, et ipsos fideles amplis-
simis verbis palam publiceque profitemur. A Vobis
autem exposcimus, ut cum ad Vestras redieritis
Dioeceses velitis eisdem fidelibus Vestrae vigilantiae
concreditis hos animi Nostri sensus Nostro nomine
nuntiare, illosque certiores facere dc paterna Nostra
in illos caritate , deque Apostolica Benedictione ,
quam ex intimo corde profectam, et cum omnis
verae felicitatis voto coniunctam Vobis ipsiS, Vene-
rabiles FratreS, et eisdem fidelibus impertire vehe-
menter laetamur.

